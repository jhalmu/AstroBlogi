---
title: '10 000 sukupuu'
pubDate: '2025-02-17T08:36:53.574'
author: 'Juha Halmu'
description: ''
tags: [sukututkimus]
---
Latasin eilen tekemäni 10t sukupuun ftdna:n kautta myheritageen. Olin siihen yhdistänyt kahdelta eri taholta olevat Genin gedcomit. Korjattavaa oli paljon, varsinkin mitä paikkakuntiin tuli. Ja koska olin ottanut puut genistä dna-sukulaisusuuden perusteella, tuli vastaan hirveästi private-ihmisiä. No, ne oli hyvä ottaa puuhun kanssa, onpa sitten palapeliä jota ehkä täytellä. 

Käytän mäkissä  MacFamilyTree -ohjelmaa. Olen siinä aika tuore, niin en laita arvioita. Oli versio 11 ostettavissa, joten ei ole ihan ilmaista se. Jokaisessa ohjelmassa on oppimiskurvinsa. Toki minulla olisi ollut myös Gramps kaikkine hienoine lisäosineen ja mahdolisuus Postgrestietokantaan, vaikkakin Sqllite on oikein mainio sekin ja tietojahan voi tuoda ja viedä.  

Sen vinkin voisi ehkä sanoa, että jos aikoo käyttää useampia gedcom puita MFT:ssä, kannattaa ne ekana erillisinä tuoda ja siivota, varsinkin paikkatiedot. Oli meinaan ikävää yksitellen naputella päälle tuhat paikkatietoa kun ei ollut niille pohjia. Toki hitaampaa olisi ollut siinä vaiheessa niitä paikkoja lisäillä. Mutta huono ominaisuus. Jälkeenpäin niitä voi sitten käydä täydentämässä vaikka pala kerrallaan. Kaikki kun kuitenkin pitää kääntää geneerisestä Suomi-pohjalle ja kenties hakea vielä karttapaikkakin. 

Ja ne on joko huonosti täydennetty tai sitten ohjelma strippaa tullessa vielä hyödyllisiä kenttiä. Veikkaan ensimmäistä. No, onneksi niitä vaikka Parikkalan kyliä tuli genin puolella käytyä läpi, että suurinpiirtein oli mielessä. No, jos joku sukulainen on oikeaasti asunut Järvenpäässä, niin sori vaan, taidatte asua nyt Parikkalan Järvenpäässä. Ja mainittava toki on että Kestilässä vaikka esim 1800 luvulla syntyneet niin menivät Siikalatvan kuntaan. Kaikki sukututkijat tietävät että ei näin, not true. Ihmiset merkataan sinne kylää mikä oli se syntymäpaikka kun syntymäöhetkellä oli.

Olisihan minulla virtualisoituna vielä win11 johon saisi Sukujutut ohjelman, joka on suomenoloihin tehty ja aina ihqun kasaria. Toisaalta nyt minulle vapautui läppäri, jossa win, että jos sen jättäisi taustalle kun asentelen linuxin? No nyt menee jo väärälle puolelle aiheitta. Mutta näitäkin pitää miettiä.

Olen siis ilmaiskäyttäjä MyHeritagessa joten ilmainen sukupuun koko on se 250 kpl. Ja FTDNA:n puut ulkoistettiin MyHeritagen sukupuiksi. Tässä on hyvä markkinarako ollut, että kun yleensä sukupuiden asukit ovat vanhoja, niin heille ei ole tehty dna-testiä. Eli jos haluaa yhdistää osumia, niin ne pitää käsin lisätä. Normiway se tarkoittaa että pistää rahaa pöytään.

Miksi niitä osumia on sitten siellä FTDNA:ssa hyvä merkata sukupuihin? No aivan sen takia että silloin FTDNA:n sydeemi saa sitten autettua erottelemaan mikä osuma on äidin, mikä isän ja mikä kummaltakin puolelta. Kaikki apu on tarpeen jos etsiskellään.

No, toivottavasti meillä olisi nyt apuja. FTDNA on kirjoittamishetkellä vähän bugisessa moodissa, mutta eiköhän se sieltä nouse.