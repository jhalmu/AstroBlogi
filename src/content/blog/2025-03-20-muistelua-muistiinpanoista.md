---
title: 'Muistelua muistiinpanoista'
pubDate: '2025-03-20T09:46:07.289'
author: 'Juha Halmu'
description: ''
tags: [Sekalaista]
---
Pohdiskelen hieman asioiden muistiinlaittamisista ja miten on mennyt ja mitä kokeillut. Yleensä muistiinlaittamsien perusasia on, että on asioita joita laittaa muistiin. Liittyykö se harrastuksiin, töihin vai muuhun, määrää että mitä välinettä siinä halutaan käyttää. Itse en nyt puutu töissä käytettyihin muistiinlaittovälineisiin, koska ne yleensä on työpaikkakohtaisesti määrättyjä. Työn ohessa itsellä oli käytössä paperi jos tarvetta.

Harrastuksissa muistiinpano voi olla tekninen dokumentti, suunnitelma, kaavio tai pelkkä www-sivu laitettuna muistiin. Itsellä oli jossain vaiheessa kerätä selaimeen asennettavien apuvälineiden avulla esimerkiksi mielenkiintoisia www-sivuja. Idea oli tullut ehkä katsomistani juutuubivideoista, joissa käsiteltiin Second Brain teemaa, joka tarkoittaa jonkinlaista Scratch Pad koostetta jota tehdään joka sähköisesti tai ihan johonkin vihkoon. Tapanani on ollut kerätä perinteisesti myös ihan www-sivujen kirjanmerkkejä, joista on ollut vaihteleva hyöty. Ne on yksinkertaisimmillaan olleet muistiinpanoja tärkeistä urleista tai sitten kansioon koottuna urleja eri aihepiireistä kiinnostuksen mukaan.  

Blogi on ollut ja tulee olemaan yksi olennaisimmista lyhyt tekstien eli muistiinpanojen tallentamismuodoista. Itsellä on ollut blogeja eri aihepiiriin keskittyen (tai samassa blogissa eri kategoirioissa) valokuvauksesta seikkailuihin pörssissä. Devaus on ollut myös yksi suosimani tagi. Blogeja on ollut ja mennyt ja tämä on nyt näistä yksi. Ei mikään hirveän laajasti käytössä ollut, mutta asiat on miten ne ovat. 

Sosiaalisen median alustat ovat olleet käytössäni myös, vaikkakin FB:stä ja varsinkin X:stä olen luopunut ja hyvältä on tuntunut. Erilaisista alustoista minulla on olut Mastodon ja BlueSky. Mastodon on sellainen kotoisampi ja leppoisampi, vähän kuin vierailisi Tampereella. LinkedIn on jonkinlainen pakkopaha. Koska vastavuoroinen kommunikaatio on hyödyllisimpiä keksintöjä jo ennen tulenkin keksimistä, on esimeriksi perinteisten bbs-tyyppisten foorumien käyttö lisääntynyt muutamia prosentteja.

Kun perustetaan blogi, niin monesti oikeasti halutaan käyntikorttia internetiin. Sisällöntuotanto ei ole helppoa ja vielä vaikeampaa on laadukkaan sisällön tuottaminen. Onnena ei ole ollut tekoäly. Interaktiivisuudesta paras oli alkuaikojen vieraskirjat, vaikka botit taisivat ulkoistaa vieraskirjat enemmän työkaluja sisältäneille foorumisoftille. Toki kaikki vaihtoehdot ovat vieläkin olemassa ja kertoo ehkä tämänkin kirjoittajan omasta juuttumisesta blogi-ajatukseen kuin todellisuudesta. Voi johtua myös siitä, että tämän blogin kirjoittaja on ikuinen wannabe-koodari joka päätyy lukemaan tutoriaaleja eri koodauskielistä ja niissä kätevin kohde on yleensä - blogi :)

Oikeasti itse tykkään blogeista. Tai ehkä tarkoitan tällä enemmän tutoriaaleja joita on tehty blogi-alustalle. Eli selitetty kuinka jokin asia tehdään tai jokin yksityiskohta saadaan toimimaan. Ne olivat ja ovat hyviä ennen tekoälyä tehtyjä opitunjakotilanteita ja joista tekoälytkin on poimineet monia hyviä vinkkejä. 

## Välineitä muistiinpanoihin

Olen käynyt läpi erilaisia muistiinpanovälineitä. Notion on esimerkiksi yksi hyvinkin monipuolinen alusta, jota voi käyttää jopa erillisena tietokantana - vaikka omalle blogilleen. Se on melko täysin muokattavissa ja ajatus miten rakentaa systeeminsä on vapaa. Tai kuinka hyvän itsellesopivan pohjan juutuubista löytääkään. Joskus keräsinkin Notioniin esimerikiksi www-sivuja kulloisestakin aiheesta josta olin kiinnostunut. Ennen kerättiin linkkilistoja ja siihen jopa kannustettiin ennen näkyvyyden saamiseksi. Ja varmaan siitä on hyötyä myös nykyisissä google-listauksissa.  Notionia voi käyttää vapaasti myös pienempi ihminen pienempine ajatustarpeineen .

Joplin on enemmänkin markdown editori muistiinpanojen tekemiseen. Sen voi asentaa omalle serverille tai tietokoneelleen ja mobiilistikin (kuten Notionin). Tietosäiliö voi olla maksullinen pilvi tai dropbox jne.  

Obsidanista myös moni tykkää. Itselläkin oli se jonkin aikaa käytössä kun koetin saada jokapäiväistä kirjoitusrutiinia aikaiseksi. Mutta eipä minulla ole asiaa niin paljoa. Siihen voi laittaa esimeriksi herätteitä että se ponkauttaa joka uusi päivä itsensä kirjoittajan eteen ja ei muuta kuin kirjaamaan. Myös todo-listat ja muut sujuvat kivasti. Ja mikäs siinä jos olisi paljon muistettavaa että tekisi mustilistan asioista joita pitäisi seuraavana päivänä tehdä ja sitten vaan raksuttelisi menemään.

Mainitaan erillisenä myös wiki-pohjaiset ratkaisut. Ja muutenkin rakenteellinen kirjaaminen on hyvä ajatus pois viittaukset hoiva-alaan

## Mitä itsellä tulee käytettyä

Ehkä kuitenkin eniten - näin mäkkikäyttäjänä btw - käytössä itselläni on ollut Applen Muistiinpanot appi. Sekin on ilmeisesti laajentunut hyvinkin kattavaksi ja siellä onkin muistissa monta asiaa jotka on hyvä muistaa ja saada helposti taas käyttöön. Olen jopa hieman ryhmitellyt muistiinpanoja. Monesta muistiinpanosta en toki muista mihin ne liittyy ja toiset ovat joista muistan mihin ne liittyy mutta en tarpeeksi tarkkaan koko litaniaa. Esimerkinä voisi olla joku pankkitilinumero vaikka, tosin ne on pankissa muistissa.

WhatsApp on ehkä uusin jota olen käyttänyt mielenkiintoisten linkkien jatkotarkastelupaikkana nyt kun siihen saa tehtyä oman tilin itsensä kanssa keskusteluun. En tiedä saisko sitä ennen. Puhelimesta on kätevä jakaa sinne linkki. 

Olen käyttöny jo kauan perinteistö sähköpostia muistiinpanokalenterimuistutus välineenä. Olen yleensä ja 99,99% suosinut selainpohjaisia sähköpostiapplikaatioita. Sitä kun tulee seurattua kuitenkin. Toki itse päivämääräpohjaiset yritän saada kalenteriin, muuten menevät ohi (ja liian usein menevät muutenkin). Lähiaikoina olen muokannut gmailista monimutkaisempaa järjestelmää ja kansioitakin on useita eri toiminnoilla. Vaikka siitäkin pitäisi vähitellen irroittautua. Miksipä en laajentaisi vaikka Applen suuntaan kun apple-faniboy olen muutenkin? No näissäkin on, että tottumus on toinen luonto ja se millä osaa on yleensä parhainta tehdä vaikka ei olisikaan paras väline. Katsoo esim kauan tuota uutta omalla domainilla olevaa spostia ylläpidän. Ja iki-osoitteen voi siirtää menemään onneksi minne haluaa. Ja gmailinkin. 

## Loppusanat

Kirjoittaminen on tosiaan paras tapa ihmiselle jäsentää ajatuksiaan. Ja tutkia että onko ajatuksia. Usein niitä onkin enemmän mitä aloittaessa ajatteli.

Miten sitten kanban-toiminnallisuuksia sisältävät ratkaisut. Muistiinpanoissahan yhtenä osa-alueena on yleensä myös itse prosessi. Muistetaan mitä on tehnyt ja mitä pitäisi tehdä ja milloin ja myös missä järjestyksessä. Kaikki laajemmat ohjelmallisuudet sisältävät yleensä myös jonkinlaisen lineaarisen tien hahmottaa ajatuksia. Ja kun laitetaan kalenterin hallinta vielä päälle niin siinäpä vasta systeemi.  Jotkut Outlook 360+++ systeemit ovat kieltämättä käteviä kun niitä osataan käyttää. Ja kivahan niitä on katsoa kun toiminnallisuuksia oikeasti hyödynnetään. 

Kieltämättä sain omankin pääni näissä asioissa ehkä prosessoimaan omia tarpeita ja mahdollisia toteutuksia. Laajentaisiko jo käytössä olevia systeemejä? Koettaisiko taas Todoistia? Lisäisikö Gmailiin palikoita? Ongelma on että tietokokonaisuutta jota pitäisi hallita, ei ole niin paljoa että se edesauttaisi sitoutumista johonkin suurempaan järjestelmään. Nyt muistuu mieleen muutama ohjelma(-mia) jotka on alustoja toisille ohjelmille. 